Mosty
#####

:date: 2016-09-08
:tags: kayak bridges river
:category: kayak
:slug: bridges
:authors: Patrik Skovajsa
:summary: Riečne mosty a ich história.

**Rieka Malý Dunaj**

Letiskový most na Malom Dunaji, na ktorom sú umiestnené navádzacie svetlá.

.. image:: {filename}/images/bridges/RIMG0550.JPG
    :alt: Letiskový most na Malom Dunaji

**Rieka Dunaj**

Hainburgský most.

.. image:: {filename}/images/bridges/20160806_143533.jpg
    :alt: Hainburgský most

Hainburgský most je vidieť aj z Devínskej kobyly.

.. image:: {filename}/images/bridges/IMG_1536.JPG
    :alt: Hainburgský most z Devínskej kobyly

Most Lafranconi je prvý betónový most, ktorý preklenul Dunaj v Bratislave. Je tiež diaľničný most. Stavali ho v rokoch 1985 – 1991. Slávnostne ho otvorili v roku 1992. Denne po ňom môže prejsť 41 000 vozidiel.

.. image:: {filename}/images/bridges/RIMG0834.JPG
    :alt: Most LaFranconi

Most SNP (od roku 1993 do 28. augusta 2012 Nový most) je jednopylónový, oceľový, cestný, zavesený most vejárového dizajnu cez Dunaj v Bratislave. Je to jediný most v Bratislave, ktorý nemá žiadny pilier v prúde rieky Dunaj, čím je to bratislavský most s najväčším hlavným rozpätím a tým vo všeobecnosti klasifikovaný ako najväčší v Bratislave.

Starý most (pôvodne Most Františka Jozefa) je most cez Dunaj v Bratislave. Postupne niesol ďalšie mená ako Franz-Josef-Brücke, Ferencz József-híd, po prvej svetovej vojne Štefánikov most, po druhej svetovej vojne Most Červenej armády. V čase jeho uzatvorenia bol najstarší pevný most cez Dunaj na území Bratislavy. V januári 2016 sa predpokladala kolaudácia nového mosta.Pozostáva zo železnej konštrukcie vyrobenej vo Vítkovických železiarňach, umiestnenej na kamenných pilieroch. Je dlhý 460 m.

Most Apollo je oblúkový most, teda je tvorený oblúkom, na ktorý sú pripevnené približne rovnobežné závesné oceľové laná, ktoré držia mostovku. Nachádza sa medzi Starým mostom a Prístavným mostom. Jeho rozpätie je 231 metrov, celková dĺžka premostenia vrátane estakád 835 metrov a dĺžka hlavného mostného poľa 517 metrov. Výška oblúka mosta je 36 metrov a most má 20 pilierov. Hmotnosť mostného poľa je 5 240 ton. Most Apollo bol nominovaný odborníkmi americkej spoločnosti pre technické inžinierstvo spolu s ďalšími štyrmi najlepšími stavbami sveta na prestížnu cenu Opal Awards 2006. Ako jediná európska stavba, ktorá bola toho roku nominovaná ju aj získala. Most získal aj cenu Stavba roka 2006 na Slovensku v kategórii mostné objekty stavby.

.. image:: {filename}/images/bridges/RIMG0844.JPG
    :alt: Most SNP, Apollo a Starý most

Prístavný most (pôvodne do roku 1993 Most hrdinov Dukly) je dvojposchodový diaľnično-železničný most v Bratislave cez Dunaj v oblasti bratislavského dunajského nákladného prístavu. Je súčasťou diaľnice D1, pričom ním peážuje aj cesta I/61. Je dlhý 599,4 m. Nachádza sa na ňom aj chodník pre peších, cyklistický pruh, vodovodné, plynovodné a ďalšie vedenia. Výstavba prebiehala v rokoch 1977 – 1985, pričom železničná časť bola daná do prevádzky už v roku 1983.

.. image:: {filename}/images/bridges/RIMG0853.JPG
    :alt: Prístavný most

Medveďovský most, ktorý tvoril bývalý hraničný prechod je momentálne do 14.10.2016 uzavretý.

.. image:: {filename}/images/bridges/RIMG0902.JPG
    :alt: Most Medveďov

Na území Slovenska cez Dunaj ešte vedú 2 mosty v Kolárove (železničný a cestný) a most Márie Valérie v Štúrove.
