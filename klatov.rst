Národná prírodná rezervácia Klátovské rameno
############################################

:date: 2016-10-08
:tags: kayak
:category: kayak
:slug: klatov
:authors: Patrik Skovajsa
:summary: Plavba cez Klátovské rameno.

Minulý rok sa mi naskytla možnosť splaviť asi 2 km úsek Klátovského ramena tesne pred tým ako sa vlieva do Malého Dunaja. Je to pomaly tečúca rieka, ktorá ma zaujala tým, že je v nej kryštáľovo čistá voda. Rozhodol som sa ju preskúmať. Zistil som, že je celá oblasť je od roku 1993 národnou prírodnou rezerváciou. Žije tu mnoho vzácnych rastlín a živočíchov. Niektoré druhy boli objavené práve tu. 

Prístup k rieke je veľmi zlý. Hustý les a strmé brehy. Aspoň rieku čiastočne chránia pred ľuďmi. Chcel som vidieť čo najvaščí úsek a tak som našiel vstup do vody ešte pred obcou Jahodná. Okrem značky zákazu vjazdu cestu znepríjemňovala bahnitá cesta. Stálo to však zato.

.. image:: {filename}/images/klatov/RIMG1227.JPG
    :alt: Trip začina

Na vode si obvykle si vychutnávam čaro okolitej prírody. Tu som však väčšinu cesty pozeral dole. Do vody. Hypnotizujúce húfy rýb. Stovky, tisíce. Od nekončiacich húfov len nedávno vyliahnutých rybičiek po obrovské kapre, karasy, jalce, štuky a sumce. Niektoré druhy som ani nevedel identifikovať. Čarovné.  

.. image:: {filename}/images/klatov/RIMG1212.JPG
    :alt: Ryby 1

Voda ako zrkadlo. Všade cítiť atmosféru jesene. 

.. image:: {filename}/images/klatov/RIMG1229.JPG
    :alt: Jeseň

Nevedel som do čoho idem. Okrem brodenia sa cez hustú vodnú vegetáciu a prekonávania množstva spadnutých stromov som zistil, že hať pred vodným mlynom sa dá obísť len zprava. No je to súkromný pozemok. Oplotený. Kedže to bola jediná možnosť ako pokračovať ďalej, tak som proste prešiel okolo domu, otvoril si bránu a preniesol čln. Hneď za plotom bola info tabuľa o národnej prírodnej rezervácii. Postaviť si tu dom, však asi nie je problém. Neskôr zisťujem, že nie je problém ani loviť tu ryby, či vyhadzovať smeti. My ľudia si proste nevieme vážiť Zem na ktorej žijeme. Ešte malé kolečko pod haťou a idem ďalej.

.. image:: {filename}/images/klatov/RIMG1234.JPG
    :alt: Vodný mlyn

O chvíľu sa dostávam k sútoku Klátovského ramena a Klátovského kanála. Je tu krásne. Mám celý deň pred sebou a tak sa rozhodnem pádlovať proti prúdu a preskúmať "kanál". Voda tečie o poznanie rýchlejšíe. Aspoň sa trocha zohrejem. Celý čas totiž idem pod stromami. Sprevádza ma húf rýb a všadeprítomné rybáriky riečne. Cestu mi však skrížil spadnutý strom. Bez toho, aby som si dal dole výstroj ho nepodleziem. Kúpať sa mi nechce a tak sa otočím a idem naspäť.   

.. image:: {filename}/images/klatov/RIMG1238.JPG
    :alt: Klátovský kanál

Je zaujímavé ako sa rieka mení podľa toho akým geologickým podložím preteká. Tým, že je tu taká čistá voda vidíte až 5 metrov hlboko. Máte možnosť tieto zmeny vidieť. Dno rieky nie je ploché ako by sa mohlo zdať. Voda odnáša sedimenty a vytvára zaujímavé útvary. Niektorým rastlinám sa darí v bahnitom dne, iným v piesku a niektoré len v štrkovom dne. Dno rieky zdobia potopené stromy.  

.. image:: {filename}/images/klatov/RIMG1247.JPG
    :alt: Vodné rastliny

Pár minút po tom ako som vyrušil bobriu rodinku, som uvidel vydru ako si pochutnáva na rybičke. Skočila síce do vody, ale nebola sama. Boli veľmi zvedávé a pár krát ma podplávali. 

.. image:: {filename}/images/klatov/RIMG1252.JPG
    :alt: Zrkadlo 1

Luxusný rybársky posed aj s držiakmi na udice priamo v národnej prírodnej rezervácii. Ako býva zvykom, tak aj kopec odpadu nechýbal. 

.. image:: {filename}/images/klatov/RIMG1260.JPG
    :alt: Pytliaci 1

A nebol tu len jeden. V okolí dedín ich bolo vždy niekoľko.

.. image:: {filename}/images/klatov/RIMG1261.JPG
    :alt: Pytliaci 2

Hubári sa sťažujú, že nerastú hríby. Okolo vody však vedia huby čerpať vlahu aj iným spôsobom a nie sú tak nutne odkázané na dážď. V okolí Malého Dunaja ľudia zbierajú napríklad žlté drevokazné sírovce, hlivu, či na jar smrčky.

.. image:: {filename}/images/klatov/RIMG1264.JPG
    :alt: Huby

Je tu naozaj krásne. Množstvo vodných vtákov mi robí spoločnosť. Vo vysokých stromoch som videl asi 50 člennú kolóniu volaviek bielych.  

.. image:: {filename}/images/klatov/RIMG1270.JPG
    :alt: Zrkadlo 2

A ešte jedna s rybami na záver.

.. image:: {filename}/images/klatov/RIMG1222.JPG
        :alt: Ryby 2

